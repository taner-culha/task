# task
Kozar Science - Unity Developer Task

Öncelikle bir oda tasarlamalısınız. Oda tasarımını sizlere bırakıyoruz. Bu bir soyunma odası tarzında olabilir. Spor salonlarındaki gibi kilitli dolaplar, oturmak için uzun banklar vs. Çok detaylı bir oda tasarlamanıza gerek yok sadece özen gösterip amacına hizmet etmesi yeterli. Bir de odaya bir kapı koymalısınız. Bu kapı oyunu bitirme fonksiyonumuz olacak. Karakterimiz W,A,S,D tuşlarını kullanarak hareket edebilmeli ( W ileri, A sol, S geri, D sağ ) ve fare ile etrafına bakabilmeli. Ekranın tam ortasına FPS oyunlarındaki gibi bir crosshair ( imleç ) koyabilirsiniz. Bu crosshair objeleri tutup sürüklerken işimize yarayacak. Ekte 8 adet .fbx formatında 3d model bulunuyor. Bu modelleri bir masa üzerine yan yana sıralı bir şekilde yerleştirmenizi bekliyoruz. Bu modeller 4 farklı kategoride bulunuyorlar; <br>
Baret - Şapka <br>
Koruyucu Gözlük - Güneş Gözlüğü <br>
Koruyucu Kulaklık - Müzik Kulaklığı <br>
İş Ayakkabısı - Spor Ayakkabı <br>
Bu kategorilerden solda yazanlar doğru seçimler, sağda yazanlar ise yanlış seçimler. Bu objeleri bir masa üzerine yerleştirdikten sonra bu objeleri fare ile basılı tutup sürükleyebilmeliyiz. Masanın yanına veya herhangi bir yerine bir küp veya başka bir masa daha yerleştirebilirsiniz. Bu objeler bu küpe veya masaya sürüklendiğinde kullanıcının sürüklediği obje o küpün veya masanın üzerine yerleşmeli ve ekte bulunan ses efekti oynatılmalı. Toplamda en fazla 4 adet seçim yapılabilir. Aynı kategoriden sadece 1 adet seçim yapılabilir. Örnek vermek gerekirse diyelim ki önce baret seçildi ve diğer masaya yerleşti. Sonrasında ise şapka seçildi. Burada şapka diğer masaya yerleşecek ve seçilmiş obje olarak kaydedilecek, baret ilk masadaki pozisyonuna geri dönecek. Bütün bu süreçler tamamlandıktan sonra kapıya fare ile tıkladığımızda oyun sonlanmalı ve bir sonuç ekranı gelmeli. Bu ekranda seçilen doğru ekipman başına +5 puan, yanlış ekipman başına -5 puan, hiç seçilmeyen ekipman için puanlandırma yapılmamalı. Ekipmanların seçimi konusunda ise eğer ekipman fare ile sürüklenip diğer masaya veya küpe bırakıldıysa seçilmiş sayılır ve oyun sonlandığında ona göre puanlama yapılır. Basit bir şekilde Puan : 15 gibi bir sonuç verebilirsiniz. Yine bu ekranda Restart butonu olmalı ve bu buton oyunu tekrardan başlatmalı. Projeyi gerçekleştirirken arayüz haricinde kesinlikle türkçe karakterler ve kelimeler kullanılmamalı. Fonksiyon ve parametre isimlendirmelerine, Unity hiyerarşisi düzenine dikkat edilmeli. Projeyi Unity projesi olarak bırakabilirsiniz. Herhangi bir platform için build almanızı istemiyoruz. Projeyi Standart-Built In olarak gerçekleştirebilirsiniz. URP veya HDRP zorunluluğu yok.